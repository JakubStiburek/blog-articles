Jsem velký čtenář, ale nemám rád audioknihy. Těžko se mi soustředí na děj, když u "čtení" dělám něco jiného. Proto hodně poslouchám podcasty a většinou na technologické téma. Dal jsem dohromady malý seznam těch nejlepších, co znám a mohli by vás zajímat.

Posloucháte je taky a nebo máte jiné tipy (klidně i netechnické)? Napište do komentářů.

Seřazeno dle zajímavost:
- Corecursive
	- https://corecursive.com/
	- Autor Adam Gordon Bell tvoří tento podcast na několik způsobů a pro mě nejzajímavější jsou "Story" epizody. Jsou to napůl rozhovory napůl narativ na téma jednoho kusu softwaru. Např. Android, Debian, StoryGraph...
- Moderná firma
	- https://podcasts.apple.com/cz/podcast/modern%C3%A1-firma/id1575424187
	- Jsem velký fanda moderních, svobodných firem jako je např. Wezeo. Jeho zakladatelé spolu se známým "učitelem" IT Jablkem probírají témata týkající se vzniku, vedení, organizace atd. softwarové firmy.
- Syntax
	- https://syntax.fm/
	- Úzce zaměřený podcast o webovém vývoji. Ten nejlepší a jediný, který na toto téma stačí poslouchat, abyste byli v obraze a neunikl vám žádný nový JS framework.
- Thoughtworks technology podcast
	- https://www.thoughtworks.com/en-sg/insights/podcasts
	- Thoughtworks vydávají periodicky Technology radar, což je publikace, která mapuje technologické trendy ve vývoji SW. A tento podcast je takový doplňek.
- ATP - Accidental Tech Podcast
	- https://atp.fm/
	- Novinky ze světa Apple produktů. Spíš jsou mi sympatičtí hostitelé podcastu, než že by mě tolik zajímalo, jaké trable zrovna mají s Apple TV, ale mezi Apple fanoušky je to velmi populární podcast.
- AWS Insiders
	- https://podcasts.apple.com/us/podcast/aws-insiders/id1608453414
	- Cloud a serverless vývoj bude brzy standardem, tím jsem si jistý. AWS už teď mají většinu trhu pod palcem a proto se při studiu cloudu věnuju hlavně jim. Nicméně to opravdu zajímavé na tomto podcastu jsou use cases. V každém dílu je představen jeden zajímavý příklad využití AWS.
- Fuckupy v IT
	- https://podcasts.apple.com/cz/podcast/fuckupy-v-it/id1513940715
	- Rozhovory většinou s manažery v IT, kteří rozebírají chyby, které udělali nebo zažili ve své kariéře. Občas si tam sice hostitel pozve nějakého korporátního boomera, ale většinou je to docela zábavná konverzace.



https://corecursive.com/
https://syntax.fm/
https://atp.fm/
https://podcasts.apple.com/us/podcast/aws-insiders/id1608453414
https://podcasts.apple.com/cz/podcast/fuckupy-v-it/id1513940715
https://podcasts.apple.com/cz/podcast/modern%C3%A1-firma/id1575424187
https://www.thoughtworks.com/en-sg/insights/podcasts